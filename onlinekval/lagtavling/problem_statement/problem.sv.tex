\problemname{2. Lagtävling}

Vissa anser att PO borde ha en lagtävling där den bästa skolan utses baserat på de individuella resultaten. Då uppkommer naturligtvis frågan hur denna vinnande skola ska utses.
Om vi har $N$ deltagare i PO och vi antar att uppgifterna är så utslagsgivande att inga deltagare får samma resultat, så kan resultatet beskrivas som en sträng med $N$ bokstäver, där varje bokstav representerar en skola och är ordnade så att den första bokstaven anger vinnarens skola, nästa bokstav anger den andraplacerades skola o.s.v. (vi antar i denna uppgift att högst 26 skolor deltar, så bokstäverna A-Z räcker).

Ett möjligt sätt att utse vinnande skola vore då att lägga ihop placeringssiffrorna för de K bästa eleverna från varje skola och välja den med minst placeringssiffra (skolor med mindre än K elever räknas givetvis inte). Problemet med detta system illustreras bäst med ett exempel: Antag att resultatet är AABCBBCCDDDA
och att $K=3$. Då vinner B med placeringssumman $3+5+6=14$ medan A får $1+2+12=15$. Men om vi istället jämför A direkt med varje annat lag, utan att ta med deltagarna från övriga lag när vi beräknar placeringssiffrorna. Då vinner A varje sådan {\em duell} med $1+2+6=9$ mot $3+4+5=12$. Observera att {\em alla} A:s deltagare kan påverka placeringarna för lag B, inte bara de $K$ första.

Ett lag som {\em vinner alla} sådana hypotetiska dueller mot övriga lag brukar kallas för en {\em Condorcet-vinnare}, och det faktum att vår första metod inte alltid utser Condorcet-vinnaren, även om en sådan finns, kan beskrivas som att metoden inte uppfyller {\em Condorcet-kriteriet}. Föga förvånande används dessa termer oftare om politiska valsystem än programmeringstävlingsresultat.

Skriv ett program som, givet en resultatlista och talet $K$, avgör om det finns en Condorcet-vinnare bland skolorna.

\section*{Indata}

Först en rad med två heltal $N$ och $K$, det totala antalet deltagare och antalet som ska räknas med för varje skola ($1\le N \le 1000$ och $1\le K \le 100$). Därefter en rad med $N$ bokstäver, valda bland A--Z. Observera att en skola med mindre än $K$ deltagare automatiskt förlorar sina dueller.

\section*{Utdata}

Programmet ska skriva ut en rad med bokstaven representerande den skola som är Condorcet-vinnare, eller strängen "Ingen" om det inte finns någon Condorcet-vinnare.
